---
title: Enspænder
description: Vær din egen Vogter på eventyret.
nav_order: 5
---

# Enspænder

De ekstra fremgangsmåder og regler forsøger at erstatte **Vogteren** ved
hjælp af simple t20 rul og et par tabeller. De er ikke nødvendige for at spille
Cairn men gør solo spil muligt.

- [Enspænder](#enspænder)
  - [Alene på Eventyr](#alene-på-eventyr)
  - [Gnisttabeller](#gnisttabeller)
  - [Springpunktet](#springpunktet)
  - [Ja/Nej Spørgsmål](#janej-spørgsmål)
    - [Udfaldstabel](#udfaldstabel)
  - [Åbne Spørgsmål](#åbne-spørgsmål)
    - [Gnisttabel](#gnisttabel)
  - [Anerkendelse og inspiration](#anerkendelse-og-inspiration)

## Alene på Eventyr

På samme måde som når man spiller med andre spillere og en Vogter, handler det
også om at fortælle en god historie, når man spiller solo. Forskellen er, at du
nu skal være både Vogter og spiller.

Hvor du normalt ville bruge Vogteren for at få mere information, kan du nu bruge
det her sæt af regler og fremgangsmåder til at pege dig i en retning og drive
fortællingen videre.

Mange spørgsmål er af **Ja eller Nej**. natur og for at få svar på dem, bruger
du en slags redningsrul-mekanik.
Nogle spørgsmål vil ikke være simple ja eller nej men mere **Åbne Spørgsmål**.

> *Ja/Nej: Er der røvere på skovstierne?*\
> *Åbent: Hvad er hertugens ambitioner?*

## Gnisttabeller
For at få svar på **Åbne Spørgsmål** bruger du **Gnist-tabeller**.
Tabellerne genererer to tilfældige ord der sammen skal tolkes, svare på
spørgsmålet og derved drive fortællingen videre i samme tematiske spor.

## Springpunktet

Kaos, stress og alvor repræsenteres gennem **Springpunktet (SP)**.
Et eventyr begynder med **SP** på **10**.

**SP** mindskes i takt med at fortællingen gradvist bliver mere alvorlig og kaotisk.
**SP** reduceres til 9 hvis kaos og alvor øges.
Reducer **SP** igen hvis alvor og kaos fortsat forøges ved hver spilgang.
**SP** kan mindst være **8**.

Juster ikke **SP** mere end en eller to gange under en spilgang.
Overvej om du skal hæve **SP** til 11 eller måske 12 hvis kaos og alvor er lav.
**SP** kan højest være **12**.

## Ja/Nej Spørgsmål

Får du muligheden, forsøg først at formulere spørgsmål som et **Ja eller Nej** spørgsmål.
Når du stiller spørgsmål så overvej hvordan de er til gavn for hele fortællingen
og ikke kun din karakter her og nu.
Forstil dig hvad udfaldet af et ja eller nej kunne være.
Stil altid dine spørgsmål, så Ja er det positive udfald.

> *“Så vagten, mig da jeg sneg mig forbi ham?” Her er “Ja“ negativt.*\
> *Prøv i stedet med “Er jeg godt nok gemt?” for at gøre dit “Ja” positivt.*

Rul en t20 med håbet om at rulle mindre end **SP** (dit positive udfald),
når du har stillet dit spørgsmål.
Fortolk udfaldet ved at læse på **Udfaldstabellen**.

Rul 2t20 og brug det laveste rul hvis svaret højst sandsynligt er positivt.
Omvendt, skal du rulle 2t20 og bruge det højeste rul hvis svaret højst sandsynligt er negativt.

### Udfaldstabel

| Forhold til SP    | Svar         |
|-------------------|--------------|
| 6+ mindre end SP  | Ja, og…      |
| 3-5 mindre end SP | Ja           |
| 1-2 mindre end SP | Ja, men…     |
| Præcis SP         | Komplikation |
| 1-2 mere end SP   | Nej, men…    |
| 3-5 mere end SP   | Nej          |
| 6+ mere end SP    | Nej, og…     |

- **Ja, og…** Svaret er Ja og med det følger noget, der gavner fortællingen.
- **Ja.** Et klart og tydeligt Ja.
- **Ja, men…** Et afdæmpet Ja. Noget andet sker også.
- **Komplikation.** Et knæk eller anden afvigelse i fortællingen. Rul på Gnisttabellen for at finde ud af mere.
- **Nej, men…** Samme som Ja versionen. Det hele er måske ikke skidt.
- **Nej.** Mere eller mindre bare Nej.
- **Nej, og…** Så afgjort Nej. Der vil være konsekvenser.

## Åbne Spørgsmål

Du kan ikke svare **Ja eller Nej** til **Åbne Spørgsmål**.
Den her slags spørgsmål er gode til at udforske behov, betydninger,
beskrivelser og dets lige.

Rul 2t20 på **Gnisttabellen** når du skal svare på **Åbne Spørgsmål**.

Den første t20 er til **Aktion** og den anden er til **Emne**.
Brug din fantasi til at svare på dit **Åbne Spørgsmål** ved at kombinere de to
ord og tolke deres sammensatte betydning.

### Gnisttabel

| t20 | Aktion    | Emne         |
|-----|-----------|--------------|
| 1.  | tilskynd  | tilbedelse   |
| 2.  | fortryl   | eventyr      |
| 3.  | forklæd   | sandhed      |
| 4.  | overvind  | mål          |
| 5.  | ros       | ridderlighed |
| 6.  | besid     | ord          |
| 7.  | fjern     | historie     |
| 8.  | afmonter  | ulykke       |
| 9.  | overgå    | beskyttelse  |
| 10. | jag       | hæder        |
| 11. | begunstig | sammenhold   |
| 12. | hævn      | ildhu        |
| 13. | forfølg   | forekomst    |
| 14. | ophøj     | dyd          |
| 15. | pisk      | fortryllelse |
| 16. | stræb     | vilje        |
| 17. | forudse   | galskab      |
| 18. | bønfald   | tvivl        |
| 19. | pluk      | løfte        |
| 20. | anråb     | årsag        |

## Anerkendelse og inspiration

En oversættelse og modifiktaion af [Barrow Delver](https://manarampmatt.itch.io/barrow-delver) fra [Matthew Morris](https://twitter.com/manarampmatt).
