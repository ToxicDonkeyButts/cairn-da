---
title: Vildnisset
description: Rejs gennem skove, bjerge, sumpe og alskens vildnis.
nav_order: 4
---

# Vildnisset

Dyb-, og Vildnis-fremgangsmåderne er udført, så de kan bruges i sammenspil men
også hver for sig. Brug det der tilføjer værdi til jeres fælles spil.
De er ikke nødvendige for at spille Cairn.

- [Vildnisset](#vildnisset)
  - [Vildnisaktiviteter](#vildnisaktiviteter)
  - [Begivenhedsrul](#begivenhedsrul)
    - [Mødeliste (t20)](#mødeliste-t20)
  - [Anerkendelse og inspiration](#anerkendelse-og-inspiration)

En enkelt sekskant repræsenterer et **Område** på 10 kilometer.
En dag består af 6 **Dele**, hver på ca. 4 timer.
For at undgå at lide **Afsavn** skal to af **Delene**, ca. 8 timer, bruges på at sove.
Fremgangsmåden nedenfor følges for hver **Del** af dagen:

1. **Handling:** Karaktererne beslutter sig for en **Vildnisaktivitet** de vil udføre under **Delen**.
2. **Begivenhedsrul:** Et **Begivenhedsrul** foretages af Vogteren.
3. **Konklusion:** Både **Vildnisaktiviteten** og **Begivenheden** bliver afviklet.

## Vildnisaktiviteter

- **Finde:** Lede efter noget man tidligere har fundet i **Området**.
5 ud af 6 gange finder man hvad man søger, medmindre landskabet er vanskeligt,
så er det 4 ud af 6. En erfaren skovløber eller andre med relevant erfaring kan
forbedre karakterenes chancer.
- **Interagere:** Gøre ophold. Det kan være at udforske et dyb, svir i byen osv.
- **Lejr:** Søvn og **Hvile**. Telt slås op, lejer bygges og mad spises.
- **Proviantere:** Gå på jagt, fiske eller anden søgen efter føde.
Der er chance for succes i 3 ud af 6 forsøg.
En erfaren jæger eller fisker kan forbedre de odds.
- **Rejse:** Bevæge sig fra et **Område** til et andet. Hvis veje benyttes kan
karaktererne bevæge sig gennem to **Områder** (tre, hvis alle er til hest).
Igennem vildnisset kan karaktererne kun bevæge sig fra et enkelt **Område** til
det næste. 2 ud af 6 gange er der også risiko for at fare vild når man
ikke rejser af vejen. Risikoen er forøget til 3 ud af 6 gange hvis vildnisset
er vanskeligt at bevæge sig igennem. En erfaren skovløber
reducere risikoen for at blive væk med 1 ud af 6.
Hvis karaktererne farer vild bruges næste **Del** af dagen til udførsel
**Findeaktiviteten** for at spore sig ind på den rigtige retning.

## Begivenhedsrul

Vogteren ruller 1t6 og lader begivenheden være påvirket
af **Området**, karaktererne befinder sig i.

1. **Møde:** Baseret på terræn og lokation rul på den relevante **Mødeliste**.
Lav selv din egen liste, der er relevant for Området. Brug sammen med **Reaktions-** og **Gnisttabel**.
2. **Ledetråd:** Et spor eller en indikation af et nærliggende **Møde**,
en lokation, et skjult træk eller oplysninger om et **Område** i nærheden.
3. **Lokalitet:** Ændringer af vejret, landskabet eller andre stedlige forandringer.
4. **Udmattelse:** Træthed (**Hvil** hele næste tur eller tilføj 1 **Udmattelse**),
Sult (spis en madration eller tilføj 1 **Udmattelse**), eller behov for brug af anden resurse.
5. **Opdagelse:** Opdag noget brugbart, f.eks. mad, **Relikvier** eller anden form for hjælpemidler.
6. **Skjult detalje:** I støder på **Områdets** primære funktion.

### Mødeliste (t20)

1.  Solbadende Vortesvin
2.  Vandrende Ellefolk
3.  Syngende Trænymfe
4.  Snorkende Flodtrold, ensom
5.  Raslende Edderkoppebusk
6.  Triste Ulve, jager efter føde
7.  Mumlende, arrigt, Oldetræ
8.  Gnæggende Søvætte
9.  Talende Ræv, keder sig
10. Sovende Landevejsrøvere
11. Ung Varulv, første forvandling
12. Pusling, træner Hare til ridedyr
13. Bjørneunge, leder efter morbjørn
14. Lygtemænd ude på solskinsjagt
15. Grævling, bager brød i sin jordovn
16. Skovfoged, planter døde ting
17. Ugle, underviser om havbunden
18. Træsko, fuld af det pureste alfesølv
19. Skibsnisse, leder efter havet
20. Drage, svæver hen over trætoppene

## Anerkendelse og inspiration

En oversættelse og modifiktaion af [Cairn Adventurer's Guide](https://adamhensley.itch.io/cairn-adventurers-guide) fra [Adam Hensley](https://twitter.com/AdamHensley).