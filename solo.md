---
title: Solospil
description: Drag på eventyr alene.
nav_order: 3
---

# Soloeventyr

## Introduktion

Solo og Vogterløst spil er en rigtig sjov måde at drage på eventyr.
Reglerne her forsøger at erstatte Vogteren ved hjælp af simple t20 rul og et par tabeller.

## Alene på Eventyr

 På samme måde som når man spiller med andre spillere og en Vogter, handler det også om at **FORTÆLLE EN GOD HISTORIE**, når man spiller solo. Forskellen er at nu skal du være både Vogter og spiller.
Hvor du normalt ville bruge Vogteren for at få mere information kan du nu bruge det her sæt af regler for at pege dig i en retning og drive fortællingen fremmad.
Mange spørgsmål er af **JA ELLER NEJ** natur og for at få svar på dem, bruger du en slags “**REDNINGSRUL**” mekanik.
Nogle spørgsmål vil ikke være simple Ja eller Nej men mere **ÅBNE SPØRGSMÅL**. For at få svar på dem bruger du  **GNISTTABELLER.**  Tabellerne generere to tilfældige ord der sammen skal tolkes, svare på spørgsmålet og derved drive fortællingen videre i samme tematiske spor.

*Eksempler:
Ja eller Nej spørgsmål: Er der røvere på skovstierne?
Åbent spørgsmål: Hvad er hertugens faktiske ambitioner?*

## Springpunktet

**SPRINGPUNKTET** er et tal, **SP**, der repræsenterer **KAOS OG STRESS**. Et eventyr begynder med **SPRINGPUNKT PÅ NIVEAU 10**. I takt med at fortællingen bliver mere kaotisk og alvorlig, **MINDSKES** Springpunktet. Hvis spændingen stiger i takt med fortællingen, reduceres springpunktet til 9. Reducer Springpunktet igen hvis spændingen bliver ved med at stige ved hver spilgang. Juster ikke Springpunktet mere end en eller to gange under en spilgang. Overvej om du skal **HÆVE** Springpunktet til 11 eller måske 12 hvis spændingen er lav. **SP kan ikke være andet end 8, 9, 10, 11 eller 12.**

## Ja/Nej Spørgsmål

Får du muligheden, forsøg først at formulere spørgsmål som et Ja eller Nej spørgsmål.
Når du stiller spørgsmål så overvej hvordan de er til gavn for hele fortællingen og ikke kun din eventyrer her og nu. Forstil dig hvad udfaldet af et Ja eller Nej kunne være. Stil altid dine spørgsmål så Ja er det positive udfald.

> *Eksempel: “Så vagten mig da jeg sneg mig forbi ham?” Det her spørgsmål gør “Ja“ negativt.
Prøv i stedet med “Er jeg godt nok gemt for vagten?” for at gøre gøre dit “Ja” positivt.*
> 

 **Rul en t20 med håbet om at rulle mindre end **SP** (*dit positive udfald*), når du har stillet dit spørgsmål.
Fortolk udfaldet ved at læse på **UDFALDSTABELLEN**.
Rul **2t20 og brug det laveste rul** hvis svaret højst sandsynligt er positivt. Omvendt, skal du rulle **2t20 og bruge det højeste rul** hvis svaret med højst sandsynlighed er negativt.

## Udfaldstabel

| Forhold til SP            | Svar         |
| ------------------------- | ------------ |
| **6+** mindre end **SP**  | Ja, og...    |
| **3-5** mindre end **SP** | Ja           |
| **1-2** mindre end **SP** | Yes, men...  |
| Præcis **SP**             | Komplikation |
| **1-2** mere end **SP**   | Nej, men     |
| **3-5** mere end **SP**   | Nej          |
| **6+** mere end **SP**    | Nej, og...   |

- **Ja, og...** Svaret er ja og med det følger noget der gavner fortællingen.
- **Ja.** Et klart og tydeligt Ja.
- **Ja, men...** Et afdæmpet Ja. Noget andet sker også.
- **Komplikation.** Et knæk eller anden afvigelse i fortællingen. Rul på **GNISTTABELLEN** for at finde ud af mere.
- **Nej, men...** Samme som Ja versionen. Det hele er måske ikke skidt.
- **Nej.** Mere eller mindre bare Nej.
- **Nej, og...** Absolut Nej. Der vil være konsekvenser.

## Åbne Spørgsmål

Du kan ikke svare Ja eller Nej til **ÅBNE SPØRGSMÅL**. Den her slags spørgsmål er gode til at udforske **behov, betydninger, beskrivelser** og dets lige. Rul **2t20** på **GNISTTABELLEN** når du skal svare på **ÅBNE SPØRGSMÅL**. Den første t20 er til **Handlinger** og den anden er til **Emner**. Brug din fantasi til at svare på dit **ÅBNE SPØRGSMÅL** ved at kombinere de to ord og tolke deres sammensatte betydning. 

## Gnisttabel

| t20 | Handling | Emne         | t20 | Handling  | Emne         |
| --- | -------- | ------------ | --- | --------- | ------------ |
| 1   | tilskynd | tilbedelse   | 11  | begunstig | sammenhold   |
| 2   | fortryl  | eventyr      | 12  | hævn      | ildhu        |
| 3   | forklæd  | sandhed      | 13  | forfølg   | forekomst    |
| 4   | overvind | mål          | 14  | ophøj     | dyd          |
| 5   | ros      | ridderlighed | 15  | pisk      | fortryllelse |
| 6   | besid    | ord          | 16  | stræb     | vilje        |
| 7   | fjern    | historie     | 17  | forudse   | galskab      |
| 8   | afmonter | ulykke       | 18  | bønfald   | tvivl        |
| 9   | overgå   | beskyttelse  | 19  | pluk      | løfte        |
| 10  | jag      | hæder        | 20  | anråb     | årsag        |


## Andre Regler

Følg ellers reglerne beskrevet i resten af Cairn. Hvis du mangler flere regler eller procedurer, find dem andetsteds eller lav dem selv.
