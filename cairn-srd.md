---
layout: default
title: SRD
nav_order: 2
---

# Cairn System Reference Dokument (v.1.0)

**Cairn** er et [CC-BY-SA 4.0](https://creativecommons.org/licenses/by-sa/4.0/) licens registreret værk.

Besøg det engelske [arkiv](https://github.com/yochaigal/cairn) eller hent spillet i andre engelske [formater](https://drive.google.com/drive/u/0/folders/1dNGoSErZRApJr6R7mI3BAOhfkr4SOpPm) (heriblandt Word, Affinity, Google Docs, osv.).

Cairn er et [eventyrsspil](https://questingblog.com/adventure-game-vs-osr) for en facilitator (**Vogteren**) og mindst en anden spiller.
Spillerne agerer hårdføre eventyrer der udforsker en dunkel og mystisk skov fyldt med sære folk, skjulte skatte og ubeskrivelige uhyrligheder.

## Indholdsfortegnelse

- [Overblik](#overblik)
- [Vogterprincipper](#vogterprincipper)
- [Spillerprincipper](#spillerprincipper)
- [Karakterskabelse](#karakterskabelse)
- [Udstyr](#udstyrsliste-prisen-står-i-guldmønter)
- [Regler](#regler)
- [Bestiarium](#bestiarium)
- [100 Besværgelser](#100-besværgelser)
- [Regeloversigt](#regeloversigt)

## Overblik

**Cairn** er udarbejdet med følgende design filosofier i bagtankerne:

### Neutralitet

Vogterens rolle er at beskrive reglerne, situationerne, væsnerne og fortællingen klart og tydeligt, samtidig med at skulle agere neutral dommer.

### Klassefrit

En karakters rolle eller evner er ikke begrænset af en enkelt klasse. Deres udstyr og erfaringer er i stedet det der definere deres særlige evner.

### Døden

Karaterer kan være magtfulde, men de er også sårbare overfor skade i dets mange former. Døden lurer altid lige rundt om hjørnet, den er dog aldrig tilfældig eller uden varsel.

### Fortællingen først og fremmest

Terningerne afspejler ikke altid en hindrings vanskelighed eller dens udfald. I stedet afgøres succes og fiasko af Vogteren i dialog med spillerne på baggrund af faktorer i verden.

### Udvikling

Karaktererne forandres gennem udvikling i verdenen og får nye færdigheder og egenskaber ved at overleve farefulde situationer og overkomme svære forhindringer.

### Spillerfrihed

Spillerne bør altid forstå årsagen til de valg, de træffer, og oplysninger om potentielle farer bør meddeles åbent og regelmæssigt.

### Grundprincipper

Både Vogteren og spillerne har principper, der er med til at fremme en særlig spiloplevelse, der er kendetegnet ved kritisk tænkning, nysgerrighed og en fremvoksende fortælling.

### Fælles mål

Spillerne har tillid til alle om bordet engagerer sig i verdenen, karakterernes mål og gruppens udfordringer. Derfor arbejder gruppen typisk hen imod et fælles mål, som et hold.

[til indholdsfortegnelsen](#indholdsfortegnelse)

## Vogterprincipper

### Information

- Giv spillerne brugbare oplysninger om verdenene mens karakterene udforsker den.
- Spillerne behøver ikke at rulle terninger for at få mere at vide om deres omgivelser og omstændigheder.
- Vær hjælpsom, imødekommende og direkte i dine svar til deres spørgsmål.
- Svar ærligt, beskriv konsekvent, og lad dem være sikre på, at de altid kan blive ved med at stille spørgsmål.

### Udfordring

- Benyt kontekst og realisme i stedet for tal og spilmekanikker.
- Hvis noget spillerne vil gøre, er oprigtigt umuligt, er der intet terningrul der gør det muligt.
- Er det, som spillerne beskriver, og hvordan de håndterer situationen, fornuftigt? Lad det ske.
- Redningsrul dækker en lang række uvisse situationer og er ofte det eneste, der er nødvendigt for risikable handlinger.

### Forberedelse

- Spilverdenen er organisk, foranderlig og tilfældig. Den er intuitiv og kan ændre sig drastisk fra det ene øjeblik til det næste.
- Brug tabeller og generatorer til at fremelske fortællingen, ikke historier eller plots.
- Væsener husker, hvad karakterene siger og gør, og hvordan de har indflydelse på verdenen.
- Væsener har heller ikke lyst til at dø. Indbyg deres egeninteresse og vilje til at leve i alle personligheder.

### Fortællingen i fokus

- Fremspirende erfaring i spillet er meningsfyldt, ikke matematik eller klassiske karakter egenskaber. Præsenter spillerne for lærermestre og tildel personlige opgaver for at facilitere forbedring og specialisering.
- Vær opmærksom på spillernes lyster og ønsker, og læg passende opgaver på deres vej.
- En dolk på tværs af halsen slår dig ihjel, uagtet din dyre rustning og imponerende træning.

### Fare

- Verdenen rummer en reel risiko for smerte og død for spillerkaraktererne.
- Giv et praj til spillerne når en alvorlig fare er til stede. Jo farligere, des mere åbenlyst et praj.
- Placer fælder i det fri, og lad spillerne bruge tid på at finde en løsning.
- Giv spillerne mulighed for at løse problemer og interagere med verdenen.

### Skatte

- En Skat er specifik for det miljø, hvoraf den er fundet. Den fortæller en historie.
- Skatte er meget værdifulde, næsten altid klodsede at bære rundt på og sjældent nyttige ud over deres værdi og prestige.
- Relikvier er ikke Skatte, selv om de er nyttige og interessante.
- Brug Skatte som lokkemad til spændende steder der bevogtes af frygtindgydende fjender.

### Valg

- Når situationen er træg, giv spillerne et solidt valg for at tvinge fremdrift.
- Brug binære "så, A eller B?"-svar, når deres hensigter er vage.
- Arbejd sammen ved brugen af denne samtaleform for at holde spillet kørende.
- Sørg for, at spillerkarakterernes handlinger sætter præg på verdenen.

### Skæbneterninger

- Fra tid til anden er det godt med lidt tilfældigheder (f.eks. vejret, unik karakter viden, osv.).
- I sådanne situationer, rul en 1t6. Fire eller mere er for det meste til spillernes fortjeneste.
- Tre eller lavere har det med at betyde skidt held for spillerkaraktererne eller deres allierede.

[til indholdsfortegnelsen](#indholdsfortegnelse)

## Spillerprincipper

### Handlekraft

- Egenskaber og deres redningsrul definerer ikke din karakter. Det er bare redskaber.
- Overvej ikke kun hvad din karakter ville gøre, men også hvad du selv ville gøre.
- Vær kreativ når det gælder problemløsning. Brug din karakters grej og forbindelser.

### Samarbejde

- Søg de andre spilleres tilslutning før du handler.
- Hav fælles mål som gruppe. Respekter hinanden og alles grænser. Opnå mere som gruppe end som individer.

### Opdagelse

- At stille spørgsmål og lytte til de små detaljer er mere brugbart end nogen som helst egenskab, grej eller evne du besidder.
- Stol på det Vogteren fortæller dig, men stil altid flere spørgsmål.
- Der er adskillige rigtige veje fremad.

### Samtale

- Behandl væsener som var de ægte. Brug din nysgerrighed til at opsnappe information og løse problemer.
- Du vil opdage at de fleste væsener er spændende og vil foretrække diplomati frem for vold.

### Forsigtighed

- Kamp er et valg og sjældent et fornuftigt et. Overvej om vold er den bedste måde at opnå jeres mål på.
- Gør hvad i kan for at vende situationer til jeres fordel og træk jer hvis de ikke er.

### Planlægning

- Udtænkt planer for at undgå forhindringer ved hjælp af rekognoscering, list og faktagranskning.
- Efterforsk og spørg jer omkring.

### Ambitioner

- Opsæt mål og brug jeres spæde midler for at komme dertil.
- Forvent intet. Gør jer fortjent til jeres omdømme.
- Sid ikke på hænderne. Driv handlingen fremad. Spil for at se hvad der sker.

[til indholdsfortegnelsen](#indholdsfortegnelse)

## Karakterskabelse

### Navn, Baggrund og Træk

Vælg eller rul først din karakters **navn** og **baggrund** fra de tilsvarende [tabeller](#navn--baggrund-t20). En karakters baggrund er med til at definere deres viden og evner.

Rul dernæst resten af dine karakters **træk** (udseende, talemåde, adfærd, overbevisninger, omdømme, osv.) på [**Karaktertræk**](#karaktertræk-t10) tabellerne.

Rul til sidst deres **alder** (2t20+10).

#### Egenskaber

Spillerkarakterer (SKs) har kun tre egenskaber:
**Styrke (STY)**, **Behændighed (BEH)**, og **Vilje (VIL)**. I den rækkefølge, ruller spilleren selv 3t6 for hver egenskab. Dernæst må spilleren bytte rundt på to af rullene.

<details markdown="block">
  <summary>
    Se eksempel
  </summary>

  *Ines ruller hendes karakters **STY**, hvilket giver en **2**, en **4** og en **6**, tilsammen **12**. De næste to egenskaber rulles der tilsammen **9** i **BEH** og **13** i **VIL**. Hun vælger at bytte om på **12** og **9** hvilket giver hende en karakter med egenskaberne **9 STY**, **12 BEH** og **13 VIL**.*

</details>

### Værn

For at finde ud af din SK's **Værn** (VÆ), som afspejler hvor gode de er til at undvige skade i kamp, skal du rulle 1t6. **Værn** er ikke en indikation af din SK's helbred eller udholdenhed og de er det ikke foruden længe (læs **Helbredning**). Hvis en SK's **Værn** rammer præcis 0 på grund af et angreb, skal spilleren rulle på [Ar](/cairn-srd#ar-1) tabellen.

#### Ejendele

Karakterer har 10 lagerpladser: en rygsæk med seks pladser, en plads for hver hånd, og to pladser for deres overkrop (såsom i bæltet, brystet eller hovedet). Rygsækken kan også fungere som sovepose i nødstilfælde, dog kun hvis den bliver tømt for sit indhold.

De fleste genstande fylder én lagerplads, og små genstande kan pakkes sammen på en lagerplads. Lagerpladser er abstrakte og kan omarrangeres af Vogteren.

**Klodsede** genstande optager to lagerpladser og kræver typisk to hænder eller er akavede at fragte rundt. Hvis alle lagerpladser er optagede (f.eks. alle 10 lagerpladser er fyldte) bliver karakterens **Værn** reduceret til 0.

En SK kan ikke bære mere end de har lagerplads til. Vogne (der skal trækkes med begge hænder), heste, eller muldyr kan forøge tilgængelig lagerplads. **Lejesvende** kan også hyres til at bære på ejendele og udstyr.

#### Startsudstyr

Alle spillerkarakterer starter med:

- Rationer til tre dage (en lagerplads)
- En fakkel (en lagerplads)
- 3t6 guldmønter

For at finde frem til din SK's rustning, våben, værktøj og udstyr, skal du rulle en gang på hver **Startsudstyr** tabel.Hvis et rul angiver det, rul med en t100 (eller benyt 2t10, hvor den ene terning angiver enerne og den anden tierne) på [**Trolddomsbøger**](#trolddomsbøger-t100) tabellen. For hvert resultat må du kun vælge en genstand.

I **Udstyrslisten** finder du værdierne for rustning, skade og lagerplads. Små genstande kan pakkes sammen på en lagerplads.

Hvis traditionelle klasser mere er din stil, henvises der til listen med [**Alternative udstyrssamlinger**](#alternative-udstyrssamlinger).

## Navn og Baggrund (t20)

### Feminine navne

|     |          |     |         |     |          |     |        |
| --- | -------- | --- | ------- | --- | -------- | --- | ------ |
| 1   | Agune    | 6   | Drelil  | 11  | Lirann   | 16  | Sybil  |
| 2   | Beatrice | 7   | Elgile  | 12  | Lirathil | 17  | Theune |
| 3   | Breagan  | 8   | Esme    | 13  | Lisabeth | 18  | Wenain |
| 4   | Bronwyn  | 9   | Griya   | 14  | Moralil  | 19  | Ygwal  |
| 5   | Cannora  | 10  | Henaine | 15  | Morgwen  | 20  | Yslen  |

### Maskuline navne

|     |         |     |           |     |         |     |          |
| --- | ------- | --- | --------- | --- | ------- | --- | -------- |
| 1   | Arwel   | 6   | Breglor   | 11  | Grinwit | 16  | Melnax   |
| 2   | Bevan   | 7   | Canhoreal | 12  | Gruwid  | 17  | Orthax   |
| 3   | Boroth  | 8   | Emrys     | 13  | Gruwth  | 18  | Triunein |
| 4   | Borrid  | 9   | Ethex     | 14  | Gwestin | 19  | Wenlan   |
| 5   | Breagle | 10  | Gringle   | 15  | Mannog  | 20  | Yirmeor  |

### Efternavne

|     |            |     |            |     |           |     |          |
| --- | ---------- | --- | ---------- | --- | --------- | --- | -------- |
| 1   | Abernathy  | 6   | Crumwaller | 11  | Harper    | 16  | Swinney  |
| 2   | Addercap   | 7   | Dunswallow | 12  | Loomer    | 17  | Thatcher |
| 3   | Burl       | 8   | Getri      | 13  | Malksmilk | 18  | Tolmen   |
| 4   | Candlewick | 9   | Glass      | 14  | Smythe    | 19  | Weaver   |
| 5   | Cormick    | 10  | Harkness   | 15  | Sunderman | 20  | Wolder   |

### Baggrunde

|       |               |       |              |       |                  |       |             |
| ----- | ------------- | ----- | ------------ | ----- | ---------------- | ----- | ----------- |
| 1     | Alkymist      | 6     | Munk         | 11    | Tryllekunstner   | 16    | Artist      |
| 2     | Smed          | 7     | Spillefugl   | 12    | Lejesvend        | 17    | Lommetyv    |
| 3     | Indbrudstyv   | 8     | Graver       | 13    | Kræmmer          | 18    | Smugler     |
| 4     | Slagter       | 9     | Urter        | 14    | Minearbejder     | 19    | Tyende      |
| 5     | Tømrer        | 10    | Jæger        | 15    | Lovløs           | 20    | Skovløber   |

## Karaktertræk (t10)

### Fysik

|       |            |       |            |
| ----- | ---------- | ----- | ---------- |
| 1     | Atletisk   | 6     | Mager      |
| 2     | Muskuløs   | 7     | Lille      |
| 3     | Slap       | 8     | Malerisk   |
| 4     | Spinkel    | 9     | Hårdfør    |
| 5     | Stærk      | 10    | Tårnhøj    |

### Hud

|       |              |       |              |
| ----- | ------------ | ----- | ------------ |
| 1     | Modermærke   | 6     | Rundt        |
| 2     | Mørk         | 7     | Blødt        |
| 3     | Langstrakt   | 8     | Solbrændt    |
| 4     | Koppear      | 9     | Tatoveret    |
| 5     | Rødmet       | 10    | Vejrbidt     |

### Hår

|       |           |       |              |
| ----- | --------- | ----- | ------------ |
| 1     | Skaldet   | 6     | Langt        |
| 2     | Flettet   | 7     | Luksuriøst   |
| 3     | Krøllet   | 8     | Fedtet       |
| 4     | Beskidt   | 9     | Bølget       |
| 5     | Kruset    | 10    | Tjavset      |

### Ansigt

|       |              |       |                 |
| ----- | ------------ | ----- | --------------- |
| 1     | Benet        | 6     | Perfekt         |
| 2     | Ødelagt      | 7     | Rottelignende   |
| 3     | Markeret     | 8     | Skarpt          |
| 4     | Langstrakt   | 9     | Firkantet       |
| 5     | Blegt        | 10    | Indsunkent      |

### Tale

|       |            |      |             |
| ----- | ---------- | -----| ----------- |
| 1     | Direkte    | 6    | Hæst        |
| 2     | Højlydt    | 7    | Præcist     |
| 3     | Kryptisk   | 8    | Pibende     |
| 4     | Monotont   | 9    | Stammende   |
| 5     | Formelt    | 10   | Hviskende   |

### Påklædning

|       |            |       |              |
| ----- | ---------- | ----- | ------------ |
| 1     | Antikt     | 6     | Slidt        |
| 2     | Blodigt    | 7     | Praktisk     |
| 3     | Elegant    | 8     | Klædedragt   |
| 4     | Beskidt    | 9     | Harskt       |
| 5     | Fremmed    | 10    | Smudset      |

### Dyder

|       |                 |       |               |
| ----- | --------------- | ----- | ------------- |
| 1     | Ambitiøs        | 6     | Ærværdig      |
| 2     | Forsigtig       | 7     | Ydmyg         |
| 3     | Modig           | 8     | Barmhjertig   |
| 4     | Disciplineret   | 9     | Fredfyldt     |
| 5     | Selskabelig     | 10    | Tolerant      |

### Laster

|       |               |       |               |
| ----- | ------------- | ----- | ------------- |
| 1     | Aggressiv     | 6     | Doven         |
| 2     | Bitter        | 7     | Nervøs        |
| 3     | Fej           | 8     | Uhøflig       |
| 4     | Bedragerisk   | 9     | Forfængelig   |
| 5     | Grådig        | 10    | Hævngerrig    |

### Omdømme

|       |                 |       |               |
| ----- | --------------- | ----- | ------------- |
| 1     | Ambitiøs        | 6     | Dagdriver     |
| 2     | Bølle           | 7     | Særling       |
| 3     | Farlig          | 8     | Frastødende   |
| 4     | Underholdende   | 9     | Respekteret   |
| 5     | Ærlig           | 10    | Vis           |

### Ulyksaligheder

|       |             |       |              |
| ----- | ----------- | ----- | -------------|
| 1     | Forladt     | 6     | Svindlet     |
| 2     | Afhængig    | 7     | Degraderet   |
| 3     | Afpresset   | 8     | Vanry        |
| 4     | Fordømt     | 9     | Udstødt      |
| 5     | Forbandet   | 10    | Forvist      |

## Startsudstyr (t20)

### Rustning

|       |            |            |               |
| :---: | :--------: | :--------: | :-----------: |
|  1-3  |    4-14    |   15-19    |      20       |
| Ingen | Skælpanser | Ringbrynje | Pladerustning |

### Hjelme og Skjolde

|       |       |        |                 |
| :---: | :---: | :----: | :-------------: |
| 1-13  | 14-16 | 17-19  |       20        |
| Ingen | Hjelm | Skjold | Hjelm og Skjold |

### Våben

|                         |                              |                       |                                     |
| :---------------------: | :--------------------------: | :-------------------: | :---------------------------------: |
|           1-5           |             6-14             |         15-19         |                 20                  |
| Dolk, Trækølle, Træstav | Langsværd, Stridskølle, Økse | Bue, Armbrøst, Slynge | Hellebard, Stridshammer, Stridsøkse |

### Udrustning

|     |                                |     |                |     |                      |     |                |
| --- | ------------------------------ | --- | -------------- | --- | -------------------- | --- | -------------- |
| 1   | Lufttæt skind                  | 6   | Ildolie        | 11  | Lænker               | 16  | Reb (8m)       |
| 2   | Modgift                        | 7   | Entrehage      | 12  | Hakke                | 17  | Åndeskræk      |
| 3   | Trækvogn (+4 pladser, klodset) | 8   | Sæk            | 13  | Stang (3m)           | 18  | Teleskop       |
| 4   | Jernkæde (3m)                  | 9   | Bjørnefælde    | 14  | Trisse               | 19  | Fyrtøj         |
| 5   | Ønskekvist                     | 10  | Dirke          | 15  | Frastødningsremedium | 20  | Stormhat       |

### Værktøj

|     |            |     |            |     |          |     |               |
| --- | ---------- | --- | ---------- | --- | -------- | --- | ------------- |
| 1   | Blæsebælg  | 6   | Gryder     | 11  | Fedt     | 16  | Net           |
| 2   | Spand      | 7   | Koben      | 12  | Hammer   | 17  | Sav           |
| 3   | Fodangler  | 8   | Håndbor    | 13  | Timeglas | 18  | Tætningsmasse |
| 4   | Kridt      | 9   | Fiskestang | 14  | Metalfil | 19  | Skovl         |
| 5   | Stemmejern | 10  | Lim        | 15  | Søm      | 20  | Tænger        |

### Småting

|     |                |     |              |     |                 |     |             |
| --- | -------------- | --- | ------------ | --- | --------------- | --- | ----------- |
| 1   | Flaske         | 6   | Horn         | 11  | Spejl           | 16  | Sæbe        |
| 2   | Kortspil       | 7   | Røgelse      | 12  | Parfume         | 17  | Vaskesvamp  |
| 3   | Terninger      | 8   | Instrument   | 13  | Fjerpen og blæk | 18  | Tjærekrukke |
| 4   | Ansigtsmaling  | 9   | Objektiv     | 14  | Saltbrev        | 19  | Sejlgarn    |
| 5   | Falske juveler | 10  | Marmorkugler | 15  | Lille klokke    | 20  | Fløjte      |

### Ekstra genstand (rul på den anviste tabel)

|                       |            |                      |              |
| :-------------------: | :--------: | :------------------: | :----------: |
|          1-5          |    6-13    |        14-17         |    18-20     |
| Værktøj eller Småting | Udrustning | Rustning eller Våben | Trolddomsbog |

### Trolddomsbøger (t100)

|     |                 |     |                   |     |                 |     |                  |
| --- | --------------- | --- | ----------------- | --- | --------------- | --- | ---------------- |
| 1   | Klæbe           | 26  | Jordskælv         | 51  | Maskerade       | 76  | Røgform          |
| 2   | Anker           | 27  | Stræk             | 52  | Miniaturisering | 77  | Snuse            |
| 3   | Animer Genstand | 28  | Elementærvæg      | 53  | Spejlbillede    | 78  | Sluk             |
| 4   | Antropomorfisme | 29  | Haps              | 54  | Spejlgang       | 79  | Sorter           |
| 5   | Magisk Øje      | 30  | Blus              | 55  | Ekstra Arm      | 80  | Spektakel        |
| 6   | Astralfængsel   | 31  | Tågesky           | 56  | Natkugle        | 81  | Formularklinge   |
| 7   | Tiltrække       | 32  | Raseri            | 57  | Objektivering   | 82  | Edderkoppeklatre |
| 8   | Lydillusion     | 33  | Port              | 58  | Gelé            | 83  | Fremman Jord     |
| 9   | Plapre          | 34  | Kraftsforskydning | 59  | Uskadeliggøre   | 84  | Sværm            |
| 10  | Lokkeblomst     | 35  | Grådighed         | 60  | Fobi            | 85  | Telekinese       |
| 11  | Dyreskikkelse   | 36  | Hast              | 61  | Hul             | 86  | Telepati         |
| 12  | Glemsel         | 37  | Had               | 62  | Primal Bølge    | 87  | Teleportation    |
| 13  | Bytte Krop      | 38  | Spidse Ører       | 63  | Skub/Træk       | 88  | Lokkemagi        |
| 14  | Venskab         | 39  | Svæve             | 64  | Genoplive Død   | 89  | Buskads          |
| 15  | Kommando        | 40  | Hypnotisere       | 65  | Genoplive Ånd   | 90  | Fremman Statue   |
| 16  | Forstå          | 41  | Isende Berøring   | 66  | Tankelæser      | 91  | Tidskontrol      |
| 17  | Skumkegle       | 42  | Vis Ejeren        | 67  | Afvise          | 92  | Sandhedssyn      |
| 18  | Plantekontrol   | 43  | Oplys             | 68  | Væsensyn        | 93  | Saltspringvand   |
| 19  | Vejrkontrol     | 44  | Usynlig Tråd      | 69  | Form            | 94  | Synsbedrag       |
| 20  | Helbrede        | 45  | Åben Op           | 70  | Sanse           | 95  | Synsillusion     |
| 21  | Stilhed         | 46  | Springe           | 71  | Skjold          | 96  | Vogter           |
| 22  | Sanse Magi      | 47  | Flydende Luft     | 72  | Slør            | 97  | Spindelvæv       |
| 23  | Adskil          | 48  | Antimagi          | 73  | Ombyt           | 98  | Dims             |
| 24  | Forklædning     | 49  | Hjem              | 74  | Søvn            | 99  | Magikermærke     |
| 25  | Flyt            | 50  | Kugleskør         | 75  | Glat            | 100 | Røntgensyn       |

## Udstyrsliste (Prisen står i guldmønter)

### Rustninger

|                                     |     |
| ----------------------------------- | --- |
| Skjold (+1 Rustning)                | 10  |
| Hjelm (+1 Rustning)                 | 10  |
| Slagkofte (+1 Rustning)             | 15  |
| Skælpanser (1 Rustning, klodset)    | 20  |
| Ringbrynje (2 Rustning, klodset)    | 40  |
| Pladerustning (3 Rustning, klodset) | 60  |

### Våben

|                                                                    |     |
| ------------------------------------------------------------------ | --- |
| Dolk, Trækølle, Segl, Træstav, osv. (t6 skade)                     | 5   |
| Spyd, Langsværd, Stridskølle, Økse, Morgenstjerne, osv. (t8 skade) | 10  |
| Hellebard, Stridshammer, Slagsværd, osv. (t10 skade, klodset)      | 20  |
| Slynge (t4 skade)                                                  | 5   |
| Bue (t6 skade, klodset)                                            | 20  |
| Armbrøst (t8 skade, klodset)                                       | 30  |

### Udrustning og Værktøj

|                                |     |                               |     |
| ------------------------------ | --- | ----------------------------- | --- |
| Lufttæt skind                  | 5   | Stor smækfælde                | 20  |
| Blæsebælg                      | 10  | Stor vaskesvamp               | 5   |
| Sovepose                       | 5   | Objektiv                      | 10  |
| Bog                            | 50  | Dirke                         | 25  |
| Spand                          | 5   | Lænker                        | 10  |
| Fodangler                      | 10  | Metalfil                      | 5   |
| Trækvogn (+4 pladser, klodset) | 30  | Spejl                         | 5   |
| Jernkæde (3m)                  | 10  | Muldyr (+6 pladser, langsomt) | 30  |
| Kridt                          | 1   | Net                           | 10  |
| Stemmejern                     | 5   | Olieskind                     | 5   |
| Gryder                         | 10  | Hakke                         | 10  |
| Koben                          | 10  | Trisse                        | 10  |
| Håndbor                        | 10  | Stang (3m)                    | 5   |
| Ansigtsmaling                  | 10  | Fjerpen og blæk               | 10  |
| Ildolie                        | 10  | Proviant (Tre dage)           | 10  |
| Fiskestang                     | 10  | Reb (8m)                      | 5   |
| Glaskugler                     | 5   | Sav                           | 5   |
| Lim                            | 5   | Sæk                           | 5   |
| Fedt                           | 10  | Skovl                         | 5   |
| Entrehage                      | 25  | Sæbe                          | 1   |
| Hammer                         | 5   | Jernpig                       | 1   |
| Vievand                        | 25  | Pigsko                        | 5   |
| Horn                           | 10  | Teleskop                      | 40  |
| Hest (+4 pladser)              | 75  | Tjære                         | 10  |
| Timeglas                       | 50  | Telt (2 mands, klodset)       | 20  |
| Røgelse                        | 10  | Fakkel                        | 1   |
| Stige (klodset, 3m)            | 10  | Vogn (+8 pladser, langsomt)   | 200 |
| Olielampe                      | 10  | Stormhat                      | 10  |

## Alternative Udstyrspakker

### Munk

|                                              |
| -------------------------------------------- |
| Stridshammer (t10, klodset)                  |
| Ringbrynje (2 Rustning, klodset)             |
| Stridshandsker (+1 Rustning)                 |
| Krumsabel (d6)                               |
| Helligt Symbol (**Vogter** en gang om dagen) |
| Ordenskappe                                  |

### Kvistgænger

|                                      |
| ------------------------------------ |
| Segl (t6)                            |
| Kluddedublet (+1 Rustning)           |
| Ønskekvist                           |
| Øjesten (**Sanse** tæt på ferskvand) |
| Slidt kort                           |
| Teleskop                             |

### Dværg

|                               |
| ----------------------------- |
| Stikkende Rod (t6)            |
| Koglegitterjakke (1 Rustning) |
| Spartel                       |
| Krukke med skovmyrer          |
| Giftig svamp                  |
| Håndbor                       |

### Alf

|                                                 |
| ----------------------------------------------- |
| Elegant sværd (t8)                              |
| Barbue (t8)                                     |
| Forgyldte klæder (1 Rustning)                   |
| Trolddomsbog (**Venskab** eller **Sanse Magi**) |
| Guldfløjte                                      |
| Lufttæt skind                                   |

### Kriger

|                      |
| -------------------- |
| Glave (t10, klodset) |
| Krumsabel (t8)       |
| Kortsværd (t6)       |
| Tobak og Pipe        |
| Terninger            |

### Broder

|                                 |
| ------------------------------- |
| Scepter (t6)                    |
| Bedragerisk Kåbe (+1 Rustning)  |
| Røgelseskar og Vievand          |
| Kande med Honningvin            |
| Folkesangbog                    |
| Vogn (+4 pladser, klodset)      |

### Ridder

|                                  |
| -------------------------------- |
| Langsværd (t8, klodset)          |
| Ringbrynje (2 Rustning, klodset) |
| Hjelm (+1 Rustning)              |
| Våbenskjoldskappe                |
| Lænker                           |
| Fint Reb                         |

### Magiker

|                                      |
| ------------------------------------ |
| Brugt Stav (t8, klodset)             |
| Dolk (t6)                            |
| Trolddomsbog (tilfældig besværgelse) |
| Trolddomsbog (tilfældig besværgelse) |
| Spraglet tøj (skjulte lommer)        |
| Leyhat (x2, læs Relikvier)           |

### Tyv

|                             |
| --------------------------- |
| To dolke (t6+t6)            |
| Vest med hætte (1 Rustning) |
| Dirke                       |
| Fodangler                   |
| Entrehage                   |
| Metalfil                    |

### Skovløber

|                                         |
| --------------------------------------- |
| Langbue (t8, klodset)                   |
| Økse (t6)                               |
| Polstret læder (1 Rustning)             |
| Stor smækfælde                          |
| Blodhund &#124; 2 VÆ, 12 BEH, bide (t6) |
| Tordnende horn                          |

[til indholdsfortegnelsen](#indholdsfortegnelse)

## Regler

### Egenskaber

De tre **egenskaber** bliver hver især brugt i forskellige situationer (læs **redningsrul**, nedenfor).

**Styrke (STY)**: Bruges til redningsrul såsom, løfte et faldgitter, bøje tremmer, modstå forgiftning osv.

**Behændighed (BEH)**: Bruges til redningsrul som kræver balance, fart og reaktionsevne såsom undvigelse, klatre, snige osv.

**Vilje (VIL)**: Bruges som redningsrul til at overtale, bedrage, afhøre, true, charmere, provokere, påvirke besværgelser osv.

### Redningsrul

Redningsrul bruges til at undgå et skidt udfald grundet risikable valg eller vanskelige omstændinger. SK's ruller en t20 for den passende **egenskab**. Hvis de ruller det samme eller lavere end deres egenskab, klarer de den. Ellers fejler de. Ruller de 1 lykkes det altid og ruller de 20 fejler det altid.

<details markdown="block">
  <summary>
    Se eksempel
  </summary>

  *Bea støder på en gruppe tungt bevæbnede Gobliner der der står vagt foran indgangen til en tunnel. Hendes spiller planlægger omhyggeligt en rute velvidende at hendes **13 BEH** gør det at snige sig forbi vagterne til den bedste mulighed. Hun ruller en t20 hvilket resulterer i et redningsrul på 10 – en succes!*

</details>

### Helbredelse

Et øjebliks hvile og lidt vand gendanner tabt **Værn** men efterlader gruppen sårbar. Svækkede **egenskaber** (læs **Kritisk Skade**) kan ofte gendannes med en uges hvile, hjulpet på vej af en helbreder eller anden passende ekspert hjælp. Nogle tjenester er gratis, mens hurtigere eller magiske midler til helbredelse har en pris.

### Afsavn og Udmattelse

En SK der lider **afsavn** af den mest essentielle slags (såsom mad og hvile) er ikke i stand til at gendanne VÆ eller egenskaber. Enhver der lider afsavn i mere end en dag tilføjer **Udmattelse** til deres lagerplads, en enkelt for hver dag. Hver **Udmattelse** fylder en lagerplads og varer indtil man kan komme til hægterne igen (såsom en helt nats søvn et sikkert sted).
En SK kan også tilføje Udmattelse ved at **kaste besværgelser** eller ved hændelser i fortællingen.

### Rustning

Før du udregner skaden til VÆ, skal du trække modstanderens **Rustnings**-værdi fra resultatet af skadeterninger. Skjolde og lignende rustninger giver bonusforsvar (f.eks. +1 rustning), men kun mens genstanden holdes eller bæres.
Ingen kan have mere end 3 Rustning.
Skjolde, handsker og hjelme kan give yderligere fordele alt efter deres anvendelse.

### Reaktioner

Når SKerne møder en ISK, hvis reaktion til gruppen ikke er oplagt, kan vogteren rulle 2t6 og benytte følgende tabel:

|           |           |           |        |          |
| :-------: | :-------: | :-------: | :----: | :------: |
|     2     |    3-5    |    6-8    |  9-11  |    12    |
| Fjendtlig | Forsigtig | Nysgerrig | Venlig | Hjælpsom |

### Moral

Fjender skal klare et VIL-redningsrul for at undgå at flygte, når de lider deres første tab og igen, når de mister halvdelen af deres antal. Visse grupper kan bruge deres lederes VIL i stedet for deres egen. Ensomme fjender skal foretage redningsrul, når de er reduceret til 0 VÆ. Moral påvirker ikke SK'er.

### Lejesvende

SK'er kan hyre **lejesvende** til at hjælpe dem på deres ekspeditioner. For at skabe en lejesvend skal du rulle 3t6 for hver egenskab, derefter giv dem 1t6 VÆ og et almindeligt våben (t6), og til sidst rulle på [**Karakterskabelse**](#karakterskabelse) tabellerne for at give dem lidt dybde. Lejesvende koster mellem 1-3 gm om dagen eller en andel af de rigdomme, som gruppen måtte finde.

### Rigdom og Skatte

Den mest almindelige mønt er guldmønten (gm), som er 10 sølvmønter (sm) og 100 kobbermønter (cm) værd.

Skatte er kostbare, normalt klodsede og sjældent nyttige ud over deres værdi. Det kan være lokkemad, der fører SK'er til spændende og sågar farlige steder, og det er ofte beskyttet af frygtindgydende fjender.

Landsbyer, fæstninger og anløbshavne bytter og handler baseret på den lokale mangel og værdi af en genstand eller handelsvare.

## Magi

**Trolddomsbøger** indeholder en enkelt besværgelse og fylder én lagerplads. De kan ikke afskrives eller fremstilles; i stedet bliver de fundet fra steder som grave, fangekældre og godser.

Trolddomsbøger viser sommetider usædvanlige egenskaber eller begrænsninger, f.eks. at de udvikler en ildelugtende eller unaturlig lugt, når de åbnes, at de besidder en iboende intelligens eller at de kun kan læses, når de præsenteres i måneskin.

Trolddomsbøger tiltrækker sig opmærksomhed fra dem, der søger den magiske kraft i dem, og det regnes for farligt at gå rundt med dem åbenlyst.

**Skriftruller** er magen til Trolddomsbøger, men:

- De fylder ikke en lagerplads.
- De medfører ikke udmattelse.
- De forsvinder efter kun en enkelt anvendelse.

### Kaste Besværgelser

Alle kan kaste en besværgelse ved at holde en trolddomsbog i begge hænder og læse indholdet højt. Derefter skal de tilføje Udmattelse der fylder en lagerplads. Med fred og ro kan SK'er *forbedre* en besværgelses effekt (f.eks. ved at ramme flere mål, øge dens kraft osv.) foruden ekstra omkostninger. Hvis SK'en lider afsavn eller er i fare, kan Vogteren kræve, at SK'en foretager et VIL-redningsrul for at undgå eventuelle bivirkninger af at kaste besværgelsen. Konsekvenserne af en fiasko er tilsvarende den påtænkte effekt og kan resultere i ekstra udmattelse, tilintetgørelse af trolddomsbogen, kvæstelser og endda døden.

### Relikvier

**Relikvier** er genstande, der er forsynet med magiske besværgelser eller kræfter. De medfører ikke Udmattelse. Relikvier har normalt et begrænset brug og en genopfyldnings betingelse. Et par eksempler:

**Honninghægte**, 3 aktiveringer. En rusten ring, der skrumper bæreren til en højde på 15 cm. Forny: placer i et bæger med dronningegelé, på størrelse med et fingerbøl.

**Falkonerens Frænde**, 1 aktivering. En tordenkile formet tryllestav indeholdende *Hast*-besværgelsen. Forny: Hent den efter den er blevet udløst fra en armbrøst.

**Stilhedsstav**, 1 aktivering. Denne sværtede kæp deaktiverer kortvarigt al magi inden for 15 meter. Forny: Bad den i fuldmånens lys.

**Leyhat**, Engangsbrug. Enhver, der indtager denne grønplettede svamp, mister en udmattelse, men skal derefter foretage et VIL-redningsrul for at undgå dens afhængighedsskabende virkning. Hvis det ikke lykkes, lider SK'en afsavn og er ikke i stand til at fokusere, indtil de igen kan spise en ny leyhat, hvilket kun giver et kortvarigt afbræk fra afhængigheden.

## Kamp

### Runder

Spillet spilles typisk uden nøje tidsregistrering.  Du kan bruge runder til at holder styr på når noget sker, eksempelvis under kamp eller hvor timing ellers er vigtigt. En **runde** er ca. ti sekunders spilletid og består af separate ture.

### Handlinger

På sin tur kan en karakter bevæge sig op til 12 meter og udføre højest én handling. Dette kan være at kaste en besværgelse, et angreb, bevæge sig igen eller en anden rimelig handling.

Før terningerne rulles hver runde erklærer SKerne, hvad de gør. Hvis en karakter forsøger noget vovet, kræver Vogteren et redningsrul fra den pågældende SK eller ISK.

### Ture

Vogteren vil give udtryk for de mest sandsynlige handlinger, som ISK'er eller monstre vil udføre. Ved kampens start skal hver SK lave et BEH-redningsrul for at kunne handle før deres modstandere.

<details markdown="block">
  <summary>
    Se eksempel
  </summary>

  *Bea har ved et uheld forvildet sig ind på en kæmpe skovtrolds område. For at handle før trolden, skal hun foretage et BEH-redningsrul. Hun fejler, og trolden angriber først.*

</details>

### Angreb og Skade

Den angribende ruller sin våbenterning, trækker modstanderens rustning fra og giver derefter det tilbageværende skade til modstanderens VÆ. Ubevæbnede angreb gør altid 1t4 skade.

<details markdown="block">
  <summary>
    Se eksempel
  </summary>

  *Skovtrolden brøler og svinger sin kølle mod Bea, som har 5 VÆ. Køllen giver 1t10 skade, og Vogteren ruller en 4. De trækker 1 fra på grund af Beas læderrustning, så Bea har 2 VÆ tilbage.*

</details>

### Flere Fjender

Hvis man er flere om den samme modstander, skal man rulle alle skadeterningerne og kun bruge den højeste værdi fra en enkelt terning.

### Fordele og Ulemper

Hvis man kæmper fra en svækket position (f.eks. bag et skjul eller med sammenbundne hænder), er angrebet **forringet**, og angriberen skal rulle 1t4 skade uanset angrebets skadeterning.

Hvis du kæmper fra en fordelagtig position (f.eks. mod en hjælpeløs fjende eller ved en dristig manøvre), er angrebet **forbedret**, hvilket giver angriberen mulighed for at rulle 1t12 skade i stedet for den normale terning.

### To Våben

Hvis du angriber med to våben på samme tid, skal du rulle begge skadeterninger og beholde den højeste.

### Brag

Angreb med **brag**-kvaliteten påvirker alle i det nævnte område. Der rulles terninger separat for hver karakter, der rammes. Brag dækker alt fra eksplosioner til enorme kløvende hug og meteorit nedslag. Hvis du er usikker på, hvor mange mål der kan rammes, ruller du den tilknyttede skadeterning for at få et antal.

### Kritisk Skade

Skade, der reducerer VÆ til under nul, reducerer STY med den tilbageværende mængde. De skal derefter foretage et STY-redningsrul for at undgå **kritisk skade**. Derudover vil nogle fjender have særlige evner eller effekter, der aktiveres, når deres offer ikke klarer et kritisk skades redningsrul.

Enhver SK, der lider kritisk skade, kan kun krybe rundt og kæmpende for deres liv. Hvis de får hjælp og hvile kan de redes. Hvis de ikke får skaden udredt, dør de inden for en time.

### Tab af Egenskaber

Hvis en SK's STY reduceres til 0, dør de. Hvis deres BEH reduceres til 0, bliver de lammet. Hvis deres VIL reduceres til 0, er de vanvittige.
Fuldstændigt tab af BEH og VIL gør karakteren ude af stand til at fungere, indtil de ved længerevarende hvile eller med ekstraordinære midler kan komme til hægterne igen.

### Ar

Når skader på en SK reducerer deres VÆ til præcis 0, bliver de nogle gange forandret uigenkaldeligt. Læs [**Ar**](/cairn-srd#ar-1) tabellen for at få mere at vide.

### Bevidstløshed og Døden

Når en karakter dør, kan spilleren frit lave en ny karakter eller tage kontrol over en lejesvend. De slutter sig straks til gruppen for at mindske ventetid.

### Delinger

Store grupper af lignende fjender, der kæmper sammen, behandles som en enkelt **deling**. Når en deling tager kritisk skade, bliver den jaget på flugt eller bliver betydeligt svækket. Når delingen rammer 0 STY, ødelægges den.

Angreb mod delinger af enkeltpersoner er **ringe** (bortset fra bragskader).
Angreb mod enkeltpersoner fra delinger er **forbedret** og giver bragskade.

### Flugt

At flygte fra en farlig situation kræver altid et vellykket BEH-redningsrul samt et sikkert sted at flygte til.

### Ar

Når et angreb reducerer en SK's VÆ til præcis 0, er de unikt påvirket. Slå resultatet op i tabellen nedenfor baseret på den samlede skade, der blev påført:

|     |                                                                                                                                                                                                                                                                                                           |
| --- | --------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| 1   | Vedvarende Ar: Rul 1t6 &#124; 1: Hals, 2: Hænder, 3: Øje, 4: Bryst, 5: Ben, 6: Øre. Rul 1t6. Hvis det samlede resultat er højere end dit maksimale VÆ, skal du bruge det nye resultat.                                                                                                                    |
| 2   | Raslende Hug: Du er desorienteret og omtumlet. Beskriv, hvordan du genvinder dit fokus. Rul 1t6. Hvis det samlede resultat er højere end dit maksimale VÆ, skal du bruge det nye resultat.                                                                                                                |
| 3   | Smadret: Du bliver kastet rundt og lander på ansigtet, forpustet. Du lider afsavn, indtil du får hvilet dig i et par timer. Derefter skal du rulle 1t6. Læg det til din maksimale VÆ.                                                                                                                     |
| 4   | Brækket Knogle: Rul 1t6 &#124; 1-2: Ben, 3-4: Arm, 5: Ribben, 6: Kranie. Når bruddet er helet, rul 2t6. Hvis det samlede resultat er højere end din maksimale VÆ, skal du bruge det nye resultat.                                                                                                         |
| 5   | Sygdom: Du er ramt af en grov, ubehagelig infektion. Når du har kommet dig, skal du rulle 2t6. Hvis det samlede resultat er højere end din maksimale VÆ, skal du bruge det nye resultat.                                                                                                                  |
| 6   | Dundrende hjernerystelse: Rul 1t6 &#124; 1-2: STY, 3-4: BEH, 5-6: VIL. Rul 3d6. Hvis det samlede resultat er højere end din nuværende egenskab, bruger du det nye resultat.                                                                                                                               |
| 7   | Krøblet: Du kan næsten ikke bevæge dig, før du modtager omfattende hjælp og hvile. Når du er kommet dig, skal du rulle 3t6. Hvis det samlede resultat er højere end din maksimale BEH, skal du bruge det nye resultat.                                                                                    |
| 8   | Hørehæmmet: Du kan ikke høre noget, før du finder en særlig hjælp. Uanset hvad, skal du foretage et VIL-redningsrul. Hvis du klarer rullet, øges din maksimale VIL med 1t4.                                                                                                                               |
| 9   | Kraniebrud: En skjult del af din hjerne er blevet løsrevet. Rul 3t6. Hvis det samlede resultat er højere end din maksimale VIL, skal du bruge det nye resultat.                                                                                                                                           |
| 10  | Splittet ad: Et lem er revet af, forkrøblet eller ubrugeligt. Vogteren fortæller dig hvilket. Derefter skal du foretage et VIL-redningsrul. Hvis du klarer det, øges din maksimale VIL med 1t6.                                                                                                           |
| 11  | Dødeligt Såret: Du er lider afsavn og kan intet gøre. Du dør inden for en time, medmindre du bliver helbredt. Når du kommer til hægterne igen, skal du rulle 2t6. Brug det nye resultat som dit maksimale VÆ.                                                                                             |
| 12  | Dødsdømt: Døden syntes ellers så nær, men på en eller anden måde overlevede du. Hvis dit næste redningsrul mod kritisk skade mislykkes, vil du lide en forfærdelig død. Hvis du klarer den, skal du rulle 3t6. Hvis det samlede resultat er højere end dit maksimale VÆ, skal du bruge det nye resultat.  |

[til indholdsfortegnelsen](#indholdsfortegnelse)

## Bestiarium

**Rådgoblin**

4 VÆ, 8 STY, 14 BEH, 8 VIL, spyd (t6)

- Undgår kamp medmindre det er til deres fordel (såsom større overtal).
- Bevogter deres stjålne sager til døden.
- Værdsætter Trolddomsbøger; villige til at købslå.

**Kuttemænd**

12 VÆ, 9 STY, 12 BEH, 14 VIL, Leystav (t8), Trolddomsbog (Vælg en: *Venskab, Hypnotisere, Skub/Træk, Skjold*)

- Skovens Beskyttere; en kult der udleder deres magt fra leylinjer, runesten og deslige.
- Kritisk skade: bløde en del af offerets sjæl (1t4 VIL skade).

**Stenhunde**

12 VÆ, 2 Rustning, 14 STY, 1 BEH, 8 VIL, bid (t10)

- Ubevægelige figurer, der typisk bruges som vogtere af vigtige gravstæder eller artefakter.
- Uberørt af almindelige overtalelsesmetoder - men elsker et godt ben.

**Trætrold**

12 VÆ, 15 STY, 12 BEH, 7 VIL, klør og bid (t8+t8 brag)

- Kan som en handling fornye tabt VÆ.
- Kritisk skade: mos og grene begynder at gro ud af offerets sår.

**Frostalf**

14 VÆ, 1 Rustning, 8 STY, 13 BEH, 14 VIL, Istapsdolk (t6), Trolddomsbog (Vælg en: *Søvn, Teleportation, Sanse magi*)

- Smukke, amoralske og langlivede.
- Modstandsdygtige overfor de fleste former for magi.

**Bogus**

3 VÆ, 4 STY, 17 BEH, 13 VIL

- En vild, behåret slyngel, der nyder at være en lille pestilens.
- Værdsætter Relikvier og skinnede småting over alt andet men er ikke villig til at købslå for tarvelig mønt.
- Boguser har navne der beskriver deres sande natur. Hvis man kender en Bogus rigtige navn, kan man kontrollere den.

### Sådan laver du Monstre

Benyt følgende skabelon til at lave modeller af mere sofistikerede Monstre eller ISKer:

**Navn**

X VÆ, X Rustning, X STY, X BEH, X VIL, Angreb (tX, særlige egenskaber, kvaliteter)

- Fængende beskrivelse af udseende eller adfærd
- Skævhed, taktik eller særprægethed, der gør dette monster enestående
- Særlig effekt eller Kritisk skade konsekvens

#### Generelle principper

Egenskaber: 3 er ringe, 6 er svagt, 10 er gennemsnitligt, 14 er nævneværdigt, og 18 er legendarisk. Juster efter behov.

- Giv typiske væsner 3 VÆ, giv hårdføre væsner 6 VÆ, og alvorlige trusler får 10+ VÆ.
- Brug smag og stil til at få dem til at skille sig ud. Spillerne vil have lettere ved at huske et svinefjæs, der leder efter sit forsvundne får, end den typiske goblinbueskytte.
- Brug Kritisk skade til at læne dig op af truslen eller det sære ved enhver aggressiv ISK.
- Husk på at VÆ er **Værn**, ikke helbred. Det er en målestok for modstandsdygtighed, held og gåpåmod – ikke helbred.

#### Konverter fra OSR spil

- Tildel 1 VÆ pr. HD for de fleste væsener.
- De fleste menneskelignende væsener har mindst 4 VÆ.
- **Morale** kan også bruges som et udgangspunkt.

Et par anbefalinger:

- Er den god til at undgå at blive ramt? Giv den VÆ.
- Absorberer den meget skade? Giv den Rustning.
- Er den stærk? Tildel den megen **STY**.
- Er den adræt? Tildel den høj **BEH**.
- Er den karismatisk? Tildel den bunker **VIL**.

Skadeterninger er nogenlunde det samme, men væbnede angreb giver mindst 1t6 i skade.

[til indholdsfortegnelsen](#indholdsfortegnelse)

## 100 Besværgelser

|     |                      |                                                                                                                                                              |
| --- | -------------------- | ------------------------------------------------------------------------------------------------------------------------------------------------------------ |
| 1   | **Klæbe**            | En genstand dækkes af ekstremt klæbrigt slim.                                                                                                                |
| 2   | **Anker**            | En stærk ledning udspringer fra dine arme og fastgør sig selv til to punkter inden for 15 meter på hver side.                                                |
| 3   | **Animer Genstand**  | Et objekt adlyder dine kommandoer så godt det kan.                                                                                                           |
| 4   | **Antropomorfisme**  | Et dyr får enten menneskelig intelligens eller et menneskeligt udseende i en enkelt dag.                                                                     |
| 5   | **Magisk Øje**       | Du kan se gennem et magisk svævende øje, der flyver rundt på din befaling.                                                                                   |
| 6   | **Astralfængsel**    | En genstand er frosset i tid og rum i en usårlig skal af krystal.                                                                                            |
| 7   | **Tiltrække**        | To genstande tiltrækkes stærkt magnetisk af hinanden, hvis de kommer inden for en afstand af 3 meter fra hinanden.                                           |
| 8   | **Lydillusion**      | Du skaber falske lyde, der lader til at komme fra en retning efter dit eget valg.                                                                            |
| 9   | **Plapre**           | Et væsen skal højt og tydeligt gentage alt, hvad du tænker. Det er ellers stumt.                                                                             |
| 10  | **Lokkeblomst**      | En plante springer op af jorden og udsender en lugt af råddent kød.                                                                                          |
| 11  | **Dyreskikkelse**    | Du og dine ejendele forvandler sig til et dagligdags dyr.                                                                                                    |
| 12  | **Glemsel**          | Et væsen du vælger er ude af stand til at danne nye minder i den tid, som besværgelsen varer.                                                                |
| 13  | **Bytte Krop**       | Du bytter krop med et væsen, du rører ved. Hvis den ene krop dør, dør den anden også.                                                                        |
| 14  | **Venskab**          | Et væsen, som du kan se, behandler dig som en ven.                                                                                                           |
| 15  | **Kommando**         | Et offer adlyder en enkelt kommando på tre ord, som ikke skader dem.                                                                                         |
| 16  | **Forstå**           | Du taler alle sprog flydende i et kort stykke tid.                                                                                                           |
| 17  | **Skumkegle**        | Tæt skum sprøjter ud fra din hånd og dækker dit mål.                                                                                                         |
| 18  | **Plantekontrol**    | Planter og træer i nærheden adlyder dig og får evnen til at bevæge sig langsomt.                                                                             |
| 19  | **Vejrkontrol**      | Du kan ændre vejret efter behag, men du kan ikke på anden måde kontrollere det.                                                                              |
| 20  | **Helbrede**         | Helbreder 1t4 STY pr. dag til et væsen, du kan røre ved.                                                                                                     |
| 21  | **Stilhed**          | Alle væsener i nærheden bliver døve.                                                                                                                         |
| 22  | **Sanse Magi**       | Du kan se eller høre magiske påvirkninger i nærheden.                                                                                                        |
| 23  | **Adskil**           | Alle dine kropsdele kan frigøres og sættes på igen efter behag uden at forårsage smerte eller skade. Du kan stadig kontrollere dem.                          |
| 24  | **Forklædning**      | Du kan ændre en karakters efter behag, så længe den forbliver menneskelignende. Forsøg på at kopiere andre karakterer vil virke underligt.                   |
| 25  | **Flyt**             | En genstand ser ud til at være op til 3 meter fra sin faktiske placering.                                                                                    |
| 26  | **Jordskælv**        | Jorden begynder at ryste voldsomt. Bygninger kan blive beskadiget eller styrte sammen.                                                                       |
| 27  | **Stræk**            | Din krop kan strække sig op til 3 meter.                                                                                                                     |
| 28  | **Elementærvæg**     | En lige væg af is eller ild, der er 15 meter lang og 3 meter høj, rejser sig fra jorden.                                                                     |
| 29  | **Haps**             | En synlig genstand teleporteres til dine hænder.                                                                                                             |
| 30  | **Blus**             | En lysende energikugle affyrer et spor af lys mod himlen, der afslører din lokation overfor venner og fjender.                                               |
| 31  | **Tågesky**          | En tæt tåge breder sig ud fra dig.                                                                                                                           |
| 32  | **Raseri**           | Et væsen i nærheden bryder ud i et voldsraseri.                                                                                                              |
| 33  | **Port**             | En portal til et tilfældigt plan åbnes.                                                                                                                      |
| 34  | **Kraftforskydning** | Du kan ændre tyngdekraftens retning, men kun for dig selv.                                                                                                   |
| 35  | **Grådighed**        | Et væsen udvikler en overvældende trang til at eje en synlig genstand efter dit valg.                                                                        |
| 36  | **Hast**             | Du kan bevæge dig tre gange hurtigere.                                                                                                                       |
| 37  | **Had**              | Et væsen udvikler et dybt had til et andet væsen eller en anden gruppe og ønsker at tilintetgøre dem.                                                        |
| 38  | **Spidse Ører**      | Du kan høre svage lyde klart og tydeligt.                                                                                                                    |
| 39  | **Svæve**            | En genstand svæver gnidningsfrit en halv meter over jorden. Den bære op imod en persons vægt.                                                                |
| 40  | **Hypnotisere**      | Et væsen falder i trance og svarer sandfærdigt på et ja eller nej-spørgsmål, som du stiller dem.                                                             |
| 41  | **Isende Berøring**  | Et tykt islag breder sig over en berørt overflade i en radius på op til tre meter.                                                                           |
| 42  | **Vis Ejeren**       | Der fremstår bogstaver over den genstand, du rører ved, og de oplyser navnene på genstandens ejere, hvis der er nogen.                                       |
| 43  | **Oplys**            | Et svævende lys bevæger sig efter dine instruktioner.                                                                                                        |
| 44  | **Usynlig Tråd**     | To genstande inden for 3 meter fra hinanden kan ikke flyttes mere end 3 meter fra hinanden.                                                                  |
| 45  | **Åben Op**          | En almindelig eller magisk lås i nærheden, åbnes højlydt.                                                                                                    |
| 46  | **Springe**          | Du kan hoppe op til 3 meter højt, én gang.                                                                                                                   |
| 47  | **Flydende Luft**    | Luften omkring dig bliver så tyk at man kan svømme i den.                                                                                                    |
| 48  | **Antimagi**         | Alle magiske effekter i nærheden får halveret deres virkning.                                                                                                |
| 49  | **Hjem**             | En robust, møbleret hytte dukker op i timevis. Du kan give og forbyde adgang til den efter eget ønske.                                                       |
| 50  | **Kugleskør**        | Dine lommer er fulde af marmorkugler, og de fyldes op hvert 30. sekund.                                                                                      |
| 51  | **Maskerade**        | En karakter får samme udseende og stemme som en karakter, du rører ved.                                                                                      |
| 52  | **Miniaturisering**  | Et væsen, du rører ved, bliver skrumpet til størrelsen af en mus.                                                                                            |
| 53  | **Spejlbillede**     | En visuel kopi af dig selv dukker op og er under din kontrol.                                                                                                |
| 54  | **Spejlgang**        | Et spejl bliver en port til et andet spejl, som du har kigget i, i dag.                                                                                      |
| 55  | **Ekstra Arm**       | Du får midlertidigt en ekstra arm.                                                                                                                           |
| 56  | **Natkugle**         | En 15 meter stor mørk kugle, der gengiver nattehimlen, kommer frem foran dig.                                                                                |
| 57  | **Objektivering**    | Du kan blive en hvilken som helst livløs genstand på størrelse med et æble og hele vejen op til et klaver.                                                   |
| 58  | **Gelé**             | Du bliver til en levende gelé.                                                                                                                               |
| 59  | **Uskadeliggøre**    | Et væsen i nærheden af dig har en afsky for vold.                                                                                                            |
| 60  | **Fobi**             | Et væsen i nærheden bliver skræmt af en genstand efter dit valg.                                                                                             |
| 61  | **Hul**              | Et 3 meter bredt og 3 meter dybt hul åbner sig i gulvet.                                                                                                     |
| 62  | **Primal Bølge**     | Et væsen udvikler sig lynhurtigt til en fremtidig version af sin art.                                                                                        |
| 63  | **Skub/Træk**        | En genstand af en hvilken som helst størrelse trækkes direkte mod dig eller skubbes direkte væk fra dig med én mands styrke.                                 |
| 64  | **Genoplive Død**    | Et skelet rejser sig fra jorden for at tjene dig. De er utroligt dumme og kan kun adlyde simple instruktioner.                                               |
| 65  | **Genoplive Ånder**  | Ånden fra et lig i nærheden manifesterer sig og vil svare på 1 spørgsmål.                                                                                    |
| 66  | **Tankelæser**       | Du kan høre overfladiske tanker fra væsener i nærheden.                                                                                                      |
| 67  | **Afvise**           | To genstande er stærkt magnetisk frastødt hinanden inden for en afstand på 3 meter.                                                                          |
| 68  | **Væsensyn**         | Du kan se gennem øjnene på et væsen, som du rørte ved tidligere på dagen.                                                                                    |
| 69  | **Form**             | Livløse materialer opfører sig som ler i dine hænder.                                                                                                        |
| 70  | **Sanse**            | Vælg en slags genstand (nøgle, guld, pil, krukker, osv.). Du kan fornemme det nærmeste eksempel.                                                             |
| 71  | **Skjold**           | Et væsen, du rører ved, er beskyttet mod almindelige angreb i et minut.                                                                                      |
| 72  | **Slør**             | Et væsen, du rører ved, er usynligt, indtil de rører på sig.                                                                                                 |
| 73  | **Ombyt**            | To væsener, som du kan se, bytter øjeblikkeligt plads.                                                                                                       |
| 74  | **Søvn**             | Et væsen, du kan se, falder i en let søvn.                                                                                                                   |
| 75  | **Glat**             | Alle overflader inden for en radius af 10 meter bliver ekstremt glatte.                                                                                      |
| 76  | **Røgform**          | Din krop bliver til levende røg, som du kan kontrollere.                                                                                                     |
| 77  | **Snuse**            | Du kan opfange selv de svageste lugte.                                                                                                                       |
| 78  | **Sluk**             | Kilden til ethvert almindeligt lys, du kan se, slukkes øjeblikkeligt.                                                                                        |
| 79  | **Sorter**           | Livløse genstande sorterer sig selv i henhold til kategorier, du angiver.                                                                                    |
| 80  | **Spektakel**        | En tydeligvis falsk, men imponerende illusion efter dit valg opstår under din kontrol. Den kan være på størrelse med et palads og har fuld bevægelse og lyd. |
| 81  | **Formularklinge**   | En hvirvlende klinge flyver ud fra dit bryst og fjerner alt plantemateriale på sin vej. Den er ellers ufarlig.                                               |
| 82  | **Edderkoppeklatre** | Du kan klatre på overflader som en edderkop.                                                                                                                 |
| 83  | **Fremman Jord**     | En gang i sekundet kan du fremkalde eller fjerne en 1 meter bred klods af jord. Nye klodser skal være knyttet til jorden eller til andre klodser.            |
| 84  | **Sværm**            | Du bliver til en flok krager, rotter eller piratfisk Du kan kun blive skadet af bragangreb.                                                                  |
| 85  | **Telekinese**       | Du kan mentalt flytte 1 genstand på under 30 kilo.                                                                                                           |
| 86  | **Telepati**         | To væsener kan høre hinandens tanker, uanset hvor langt de er fra hinanden.                                                                                  |
| 87  | **Teleportation**    | En genstand eller person, som du kan se, transporteres fra et sted til et andet i en radius på 15 meter.                                                     |
| 88  | **Lokkemagi**        | En genstand, du rører ved, bliver offer for enhver besværgelse i nærheden.                                                                                   |
| 89  | **Buskads**          | Et tæt buskads af træer og op til 15 meter bredt buskads skyder pludselig op.                                                                                |
| 90  | **Fremman Statue**   | En statue af hugget sten på størrelse med et muldyr rejser sig fra jorden.                                                                                   |
| 91  | **Tidskontrol**      | Tid i en 15 meters boble sænkes eller øges med 10% i 30 sekunder.                                                                                            |
| 92  | **Sandhedssyn**      | Du gennemskuer alle illusioner i nærheden.                                                                                                                   |
| 93  | **Saltspringvand**   | En kilde med havvand dukker op.                                                                                                                              |
| 94  | **Synsbedrag**       | Du har komplet kontrol over, hvad et væsen ser.                                                                                                              |
| 95  | **Synsillusion**     | En tavs, ubevægelig illusion på størrelse med et lokale vises efter dit valg.                                                                                |
| 96  | **Vogter**           | En sølvcirkel på 15 meter i diameter vises på jorden. Vælg en type væsen, der ikke kan krydse den.                                                           |
| 97  | **Spindelvæv**       | Dine håndled skyder tykke spindelvæv.                                                                                                                        |
| 98  | **Dims**             | En primitiv version af et tegnet stykke værktøj eller en genstand dukker op foran dig og forsvinder efter igen kort tid.                                     |
| 99  | **Magikermærke**     | Din finger kan skyde en stråle af ultrafarvet maling. Denne maling er kun synlig for dig og kan ses på enhver afstand, selv gennem solide genstande.         |
| 100 | **Røntgensyn**       | Du kan se gennem vægge, jord, tøj osv.                                                                                                                       |

[til indholdsfortegnelsen](#indholdsfortegnelse)

## Regeloversigt

### HANDLINGER

På sin tur kan en karakter bevæge sig op til 12 meter og udføre højest én handling. Handlinger kan omfatte at kaste en besværgelse, angribe, bevæge sig igen eller andre rimelige aktiviteter. Handlinger, angreb og bevægelser foregår samtidig. Når rækkefølgen er uklar, skal SKerne lave et BEH-redningsrul for at se, om de har tur før deres fjender.

**Flugt** fra en farlig situation kræver altid et vellykket BEH-redningsrul, samt et sikkert sted at flygte til.

### EGENSKABER

**STY:** Styrke, slagkraft og modstandsdygtighed.
**BEH:** Undvigelse, snigen og gode reflekser.
**VIL:** Overtalelse, intimidering og magi.

### REDNINGSRUL

- Rul en t20 der skal være lig med eller under en egenskab.
- 1 er altid en succes, 20 er altid mislykket.

### VÆRN

**VÆ** angiver en SKs evne til at undgå at blive såret. Den går tabt under kamp og kan fornyes efter et kort hvil.

### LAGER

SKer har 10 lagerpladser: fire på kroppen og seks i rygsækken (som kan fungere som sovepose, hvis den tømmes). De fleste genstande optager en en lagerplads, men mindre genstande kan pakkes sammen på en plads. **Klodsede** genstande optager to pladser og er besværlige eller vanskelige at bære.

Hvis alle ti lagerpladser er fyldte, reduceres ens karakters VÆ til 0. SKer kan ikke bære mere, end deres lagerplads tillader, dog kan vogne og heste give flere pladser.

### AFSAVN

SK'er der lider **Afsavn** kan ikke fornye VÆ. Hvis de er berøvet i mere end en dag, tilføjer de en **Udmattelse** til deres lagerplads. Udmattelse optager en plads og varer, indtil man kan finde hvile og sikkerhed. Udmattelse kan ophobes.

### HELBREDELSE

Et øjebliks hvile og en lidt vand genopretter tabte VÆ, men kan efterlader gruppen sårbar for en stund. **Egenskabs** tab kræver en uges hvile og hjælp fra en erfaren helbreder.

### TROLDDOMSBØGER

Trolddomsbøger rummer en enkelt besværgelse og optager en lagerplads. Alle kan kaste en besværgelse ved at holde en trolddomsbog i begge hænder og læse dens indhold højt. Når man kaster en besværgelse, føjes **Udmattelse** til SKens lagerplads.

Med fred og ro kan en SK'er *forbedre* en besværgelse uden ekstra omkostninger. Hvis de lider afsavn eller er i fare, kan det være nødvendigt med et VIL-redningsrul for at undgå frygtelige følger.

### KAMP

Angriberen ruller sin våbenterning, trækker målets rustning fra og giver derefter det resterende resultat til modstanderens VÆ.

Inden du udregner skaden til VÆ, skal du trække modstanderens **Rustnings**-værdi fra resultatet af skaderullene. Skjolde og lignende rustning giver et bonusforsvar (f.eks. +1 rustning), men kun mens genstanden holdes eller bæres.

Ingen kan have mere end 3 Rustning.

**Ubevæbnede** angreb forvolder altid 1t4 skade. Hvis **flere angribere** angriber den samme fjende, skal du rulle alle skadeterningerne og kun bruge værdien fra den højeste terning. Hvis du angriber med **to våben** på samme tid, skal du rulle begge skadeterninger og bruge værdien fra den højeste terning.
Hvis et angreb er **forringet**, bliver skadeterningen reduceret til 1t4, uanset hvilket våben der er tale om. Hvis angrebet er **forbedret**, ruller angriberen 1t12. Angreb med **brag**-kvaliteten påvirker alle mål i området, der rulles skadeterninger separat for hvert mål.

### SKADE

Hvis et angreb bringer en SKs VÆ ned til præcis 0, ruller spilleren på [**Ar**](/cairn-srd#ar-1) tabellen.

Skader, der sænker et måls VÆ til **under** 0, reducerer dets STY med det resterende resultat. De skal derefter lave et STY-redningsrul for at undgå **kritisk skade.** Hvis det mislykkes, bliver de sat ud af kamp og dør, hvis de ikke bliver helbredt.

STY 0 betyder **død;** at have BEH 0 er lammelse; ved VIL 0 er du blevet vanvittig.
